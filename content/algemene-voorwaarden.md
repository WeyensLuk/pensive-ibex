+++
title = "Algemene voorwaarden"
+++

Algemene Voorwaarden versie 1.0, opgemaakt te Diepenbeek d.d. 20/6/2024.

## Artikel 1. Toepassingsgebied

Deze algemene voorwaarden zijn van toepassing op alle diensten van Pensive Ibex. Zij maken deel uit van iedere aanbieding, offerte of overeenkomst die betrekking heeft op iedere dienstverlening, bestelling, te leveren producten of diensten van welke aard dan ook, uitgevoerd door Pensive Ibex BV, met vestiging te Dorpheide straat 119, 3590 Diepenbeek gekend in het KBO onder ondernemingsnummer 1010.214.715 (hierna afgekort “Pensive Ibex”).

Offertes, overeenkomsten en facturen bevatten een verwijzing naar de algemene voorwaarden die steeds raadpleegbaar zijn op de website van Pensive Ibex. (pensiveibex.com/algemene-voorwaarden) Op verzoek van de Klant/Opdrachtgever kan een papieren versie per post of digitale versie per mail (Pdf) bekomen worden.

Afwijkingen op deze algemene voorwaarden zijn pas geldig indien uitdrukkelijk en schriftelijk overeengekomen. Indien er uitdrukkelijk schriftelijk de voorkeur gegeven wordt aan een afwijking van deze voorwaarden, blijven deze voorwaarden minstens op aanvullende wijze gelden.

Door ondertekening of schriftelijk akkoord van de offerte of de overeenkomst of de aanvaarding van de factuur erkent de klant kennis genomen te hebben van en in te stemmen met deze algemene voorwaarden.

## Artikel 2. Aanbiedingen en offertes

Alle aanbiedingen en offertes van Pensive Ibex zijn vrijblijvend en zijn geldig gedurende 30 dagen na opmaak tenzij anders vermeld, daarna hebben zij louter een informatieve waarde.

De prijzen in de genoemde aanbiedingen en offertes zijn in munteenheid Euro, exclusief BTW en andere heffingen van overheidswege, alsmede eventuele in het kader van de overeenkomst te maken kosten, waaronder verplaatsings-, verzend- en administratiekosten, tenzij anders aangegeven.

Indien van toepassing en behoudens anders overeengekomen worden de vervoerskosten als volgt berekend: <25 km € 1,65/km / 25-75 km € 1,50/km / 75-100 km € 1,40/km / >100 km € 1,30/km. Alle kosten en verplichtingen verbonden aan softwarelicenties die specifiek aan het project toegewezen kunnen worden of aan registraties bij officiële overheidsinstanties vallen ten laste van de klant. De informatie die Pensive Ibex hierover verstrekt is louter indicatief. Pensive Ibex zal, indien van toepassing, voor de klant/opdrachtgever voorafgaand een inschatting maken van de duur die noodzakelijk is om de dienst/opdracht zoals voorzien in de offerte uit te voeren en een termijn van oplevering meedelen. Pensive Ibex zal deze inschatting naar eer en geweten opmaken, doch is louter ter indicatie. Overschrijding van de termijnen geeft geen aanspraak op schadevergoeding of ontbinding van de overeenkomst. Indien blijkt dat er meer- en/of bijwerken nodig zijn dan eerder opgenomen in de overeengekomen offerte en/of bijkomende prestaties worden gevraagd door de Klant/Opdrachtgever, worden zij aangerekend op de op dat ogenblik gehanteerde tarieven. Pensive Ibex zal voorafgaand een offerte overmaken aan de Klant/Opdrachtgever. De Klant/Opdrachtgever wordt geacht dit schriftelijk te bevestigen voor akkoord.

De navolgende omstandigheden, niet limitatief, kunnen aanleiding geven tot meerwerk:

- uitbreiding of wijziging van analyse, pakket van eisen en wensen of ontwerp, nadat deze door opdrachtgever is goedgekeurd;
- eisen, wensen, randvoorwaarden of verwachtingen van opdrachtgever die ten tijde van het aangaan van de overeenkomst niet, of niet in volle omvang, of onvoldoende duidelijk aan Pensive Ibex kenbaar zijn gemaakt;
- gebreken en tekortkomingen in producten of diensten van derden, die door Pensive Ibex in redelijkheid niet waren te voorzien dan wel waarop Pensive Ibex weinig of geen invloed kan uitoefenen;
- tekortschietende medewerking van opdrachtgever bij de uitvoering van de overeenkomst.

Afhankelijk van de impact van de gevraagde wijzigingen kan dit leiden tot een herziening van de overeenkomst. Uit offertes, prijsopgaven of (raam)overeenkomsten opgemaakt en/of goedgekeurd uit het verleden kunnen geen rechten ontleend worden voor toekomstige opdrachten.

Samengestelde prijsopgaves verplichten geenszins Pensive Ibex tot het verrichten van een gedeelte van de opdracht tegen een overeenkomstig deel van de opgegeven prijs.

## Artikel 3. Totstandkoming van de Overeenkomst

De overeenkomst komt tot stand door schriftelijke, mondelinge of online aanvaarding door de klant/opdrachtgever van de offerte van Pensive Ibex. Of bij gebrek aan een offerte door schriftelijke, mondelinge of online bevestiging van Pensive Ibex van een door een klant/opdrachtgever verstrekte Opdracht of aankoop.

Pensive Ibex heeft het recht om een voorschot van 25% van het totaalbedrag van de aanvaarde offerte te factureren. Pensive Ibex behoudt het recht de werkzaamheden pas aan te vangen nadat het voorschot werd ontvangen.

Pensive Ibex beschouwt als haar klant/opdrachtgever de natuurlijke persoon of rechtspersoon die de opdracht aan Pensive Ibex heeft toevertrouwd, tenzij er uitdrukkelijk werd meegedeeld dat men in opdracht handelt van een derde en op voorwaarde dat de naam, het adres en het ondernemersnummer van deze derde op dat ogenblik wordt meegedeeld. Pensive Ibex is niet verantwoordelijk voor de onvolledige of onjuiste opgave door de klant/opdrachtgever van de facturatiegegevens. Indien de klant/opdrachtgever op een correctie van de uitgeschreven factuur vraagt, kan een administratieve kost van € 50,00 worden aangerekend.

De klant/opdrachtgever kan zijn overeenkomst, in zijn geheel of gedeeltelijk, niet overdragen aan een derde partij, behoudens een uitdrukkelijk en schriftelijk akkoord tussen alle betrokken partijen.

Pensive Ibex verbindt zich ertoe om, voorafgaand aan het sluiten van de overeenkomst de benodigde informatie te verschaffen met betrekking tot de overeenkomst. Pensive Ibex is echter niet aansprakelijk voor de juistheid, volledigheid of nauwkeurigheid van de verschafte informatie.

Elke annulering van een opdracht door de klant/opdrachtgever dient schriftelijk te gebeuren. Zij is slechts geldig mits uitdrukkelijke aanvaarding door Pensive Ibex. In geval van aanvaarding van de annulering is de klant/opdrachtgever de vergoeding van de reeds geleverde prestaties en gemaakte onkosten verschuldigd, vermeerderd met een forfaitaire schadevergoeding van 30% van de waarde van de overeengekomen opdracht, onverminderd het recht van Pensive Ibex om een hogere schadevergoeding te eisen indien de werkelijk geleden schade hoger ligt.

## Artikel 4. Uitvoering van de overeenkomst

Pensive Ibex besteedt de vereiste zorg aan de uitvoering van de aan haar toevertrouwde opdrachten en is enkel belast met een inspanningsverbintenis.

Pensive Ibex is ertoe gehouden de termijnen en deadlines te eerbiedigen die in de Overeenkomst zijn opgesteld of vooraf werden afgesproken op voorwaarde dat de Klant/opdrachtgever haar in elk stadium van de uitvoering van de overeenkomst tijdig de nodige documenten, databases en alle noodzakelijke inlichtingen bezorgt binnen de afgesproken termijnen, en op voorwaarde dat de beschikbaarheid van het betrokken personeel dit toelaat. Indien deze benodigde gegevens en materialen niet tijdig worden verstrekt, behoudt Pensive Ibex het recht de uitvoering van de overeenkomst op te schorten en/of uit de vertraging voortvloeiende kosten aan de klant/opdrachtgever te factureren. Vertragingen in de uitvoeringstermijnen en de opleveringen binnen de Overeenkomst worden vooraf gecommuniceerd en geven de Klant/opdrachtgever geen recht op schadevergoeding of prijsvermindering, noch op ontbinding van de Overeenkomst. Wanneer tussen Partijen bindende uitvoeringsdata en -termijnen werden vastgelegd en de Klant/opdrachtgever wenst deze eenzijdig te wijzigen, dan zal Pensive Ibex zich inspannen om binnen de mogelijkheden van haar werking hieraan tegemoet te komen. Het maximale verplaatsen van de start- en uitvoeringsdata mag de 10 werkdagen niet overschrijden. Het eenzijdig wijzigen door de klant/opdrachtgever van de uitvoeringsdata en -termijnen met meer dan 10 werkdagen leidt tot een bijkomende kost van 20% van het factuurbedrag.

Indien de opdracht een softwarematige dienstverlening/product betreft zit in de offerteprijs twee correctierondes inbegrepen. Na ontvangst van het ontwerp heeft de klant/opdrachtgever 10 werkdagen de tijd om opmerkingen te formuleren. Na afloop van deze periode, beschouwt Pensive Ibex het gepresteerde en/of afgeleverde ontwerp als definitief. Bijkomende correcties (buiten de 2 correctierondes) evenals toevoegingen of wijzigingen of vlak van inhoud of stijl worden aangerekend aan het standaarduurtarief. In geval van ingrijpende aanpassingen, behoudt Pensive Ibex zich het recht om een nieuwe offerte op te stellen. In de overeenkomst kunnen specifieke deeltijdse opleveringsmomenten worden voorzien. De klant/opdrachtgever moet uitdrukkelijk toestemming geven om de website of de software(toepassing) (geheel of gedeeltelijk) online te plaatsen of reeds in gebruik te nemen. Indien de klant/opdrachtgever een ontwerp definitief weigert, zonder dat er kan worden aangetoond dat Pensive Ibex de richtlijnen en instructies niet op redelijke wijze heeft nageleefd, behoudt Pensive Ibex zich het recht voor om de geleverde prestaties in rekening te brengen.

Indien Pensive Ibex na de bevestiging van de opdracht en voor of tijdens de uitvoeringen omstandigheden verneemt waardoor de afspraken niet meer voldoende verzekerd lijken, is Pensive Ibex gerechtigd alvorens de diensten te leveren of met de aflevering voort te gaan, voldoende zekerheid voor het nakomen van de betalingsverplichtingen, dan wel vooruitbetaling of borgstelling van klant/opdrachtgever te bedingen. Pensive Ibex behoudt zich het recht voor om de overeenkomst van rechtswege te ontbinden indien er objectieve redenen aanwezig zijn die aantonen dat de solvabiliteits- en of liquiditeitspositie van de klant/opdrachtgever in gevaar gebracht is (bijv. door faillissement, gerechtelijk akkoord, kennelijk onvermogen, achterstallige betalingen bij Pensive Ibex of derden, het bekomen van een collectieve schuldenregeling door de klant, …) en dit zonder enig recht op schadevergoeding vanwege de klant/opdrachtgever. De geleverde diensten dienen bij oplevering onmiddellijk door de klant/opdrachtgever gecontroleerd te worden op gebreken. In geval van zichtbare gebreken dienen deze binnen de 7 dagen na oplevering aan Pensive Ibex te worden meegedeeld en dit per gemotiveerd schrijven. Bij verborgen gebreken dient dit binnen de 2 dagen na vaststelling te worden meegedeeld aan Pensive Ibex en dit altijd binnen de 2 maanden na oplevering middels gemotiveerd schrijven aan Pensive Ibex.

## Artikel 5. Betaling

De klant/opdrachtgever is betalingsplichtig vanaf het tot stand komen van de overeenkomst.

Tenzij anders overeengekomen of vermeld zullen de geleverde prestaties van Pensive Ibex op maandelijkse basis gefactureerd worden.

De facturen van Pensive Ibex zijn contant betaalbaar op het adres van de maatschappelijke zetel of op het rekeningnummer van haar onderneming zoals vermeld op de offerte, overeenkomst en/of factuur en dit binnen 30 dagen na factuurdatum.

Bij niet betaling of gedeeltelijke betaling van de factuur op de vervaldag zal zonder verdere kennisgeving het factuurbedrag worden verhoogd met een schadevergoeding van 10% van het gehele factuurbedrag, met een minimum van 250 euro. Conform de wet betalingsachterstand in handelszaken (2/8/2002) wordt tevens een nalatigheidsintrest aangerekend van 12,5% en dit op het openstaande saldo, verschuldigd tot op de dag der volledige betaling. Alle gerechtelijke en buitengerechtelijke kosten voor het innen van facturen zijn voor rekening van de klant/opdrachtgever met een minimale verschuldigde vergoeding van 10% van het totale bedrag van elke factuur.

In geval van niet betaling of gedeeltelijke betaling van een factuur op de vervaldatum, heeft Pensive Ibex het recht zijn verplichtingen op te schorten en deze en alle andere overeenkomsten met de klant/opdrachtgever te beëindigen, en wordt het verschuldigde bedrag van alle andere, zelfs nog niet vervallen facturen, onmiddellijk opeisbaar. Tevens behoudt Pensive Ibex het recht om bij laattijdige betaling van facturen door de klant/opdrachtgever, de toegankelijkheid van de door haar aangeleverde software, diensten of gelijkaardig geheel dan wel gedeeltelijk te beperken en dit tot de factuur werd voldaan.

Er mag door de klant/opdrachtgever geen schuldvergelijking worden uitgevoerd ten opzichte van Pensive Ibex tenzij anders uitdrukkelijk overeengekomen.

Indien er klachten zijn over de factuur, dienen deze binnen zeven (7) dagen kenbaar per gemotiveerd aangetekend schrijven kenbaar te worden gemaakt aan het adres van de hoofdzetel van Pensive Ibex. Indien de klacht niet binnen deze termijn wordt ingediend, wordt de factuur als zijnde aanvaard beschouwd.

Een betaling kan enkel opgeschort worden door de klant/opdrachtgever indien deze kan aantonen dat Pensive Ibex een contractuele verplichting niet is nagekomen en hij Pensive Ibex hiervan tevoren per aangetekend schrijven aan de hoofdzetel van Pensive Ibex op de hoogte heeft gesteld. In elk geval kan het bedrag van de opgeschorte betaling slechts betrekking hebben op dat deel van de dienst of goed/product dat overeenkomt met het beweerde niet nakomen van de contractuele verplichting.

Pensive Ibex behoudt zich de mogelijkheid voor om de facturen te cederen aan een derde Eventueel toegestane kortingen vervallen bij het niet respecteren van de algemene voorwaarden.

Pensive Ibex houdt zich het recht voor om een prijswijziging door te voeren indien deze gebaseerd is op een substantiële stijging van de werkingskosten met betrekking tot, maar niet limitatief: energiekosten en kilometervergoeding, IT, telecom en andere nutsvoorzieningen. De prijswijziging, gebaseerd op objectieve parameters, zal voorafgaand aan de Klant/opdrachtgever meegedeeld worden.

## Artikel 6. Beëindiging van de overeenkomst

De overeenkomst tussen de klant en Pensive Ibex duurt tot het einde van het overeengekomen project, tenzij uitdrukkelijk en schriftelijk een andere duurtijd werd overeengekomen. Indien de klant niet aan zijn verplichtingen voldoet, of in het geval van kennelijk onvermogen, vereffening of faillissement van de klant, of indien de juridische controle over de klant wijzigt, is Pensive Ibex gerechtigd de overeenkomst vroegtijdig in zijn geheel of gedeeltelijk te beëindigen. Wanneer er een vroegtijdige beëindiging van de overeenkomst voorkomt, worden alle verschuldigde bedragen, inclusief die van nog niet vervallen of uitgegeven facturen, onmiddellijk te betalen aan Pensive Ibex. Pensive Ibex behoudt zich het recht voor te allen tijde de samenwerking te kunnen stopzetten mits, na aanvaarding ervan, nieuwe informatie wordt meegedeeld die de uitvoering voor Pensive Ibex onaanvaardbaar en/of onmogelijk maken en/of mits gegronde deontologische, ethische of morele redenen die niet in overeenstemming kunnen gebracht worden met haar interne bedrijfswaarden en deontologische gedragscode. In voorkomend geval zal er een afrekening plaatsvinden op basis van het reeds gepresteerde en gemaakte onkosten. Pensive Ibex kan voor het weigeren of niet verder vervullen van een opdracht niet tot enige vergoeding of aansprakelijkheid gehouden worden.

## Artikel 7. Overmacht

Pensive Ibex en/of de klant/opdrachtgever is niet aansprakelijk voor de vertraging of niet-nakoming van haar verplichtingen onder de voorwaarden, met uitzondering van de betalingsverplichtingen, wanneer dit te wijten is aan overmacht, zijnde onvoorzienbare redenen welke ontsnappen aan haar redelijke controle, waaronder begrepen wordt ongevallen, brand, overstromingen, stakingen, lock-outs, opstanden, ongeval, ziekte, maatregelen van overheidswege, vertragingen bij leveranciers, faillissement van de klant, storingen in de dienstverlening van internetproviders, gebrek aan vervoermateriaal, enz., Deze gebeurtenis mag niet te wijten zijn aan een fout van een der partijen en kon bij contractafsluiting redelijkerwijze niet voorzien zijn. De partij geconfronteerd met overmacht heeft het recht om aan de overeenkomst een einde te stellen of de uitvoering van de opdracht uit te stellen zonder enige verdere schadeloosstelling of prijsvermindering.

Overmacht dient te worden bewezen volgens de huidige, gangbare wettelijke omschrijving van het begrip. Indien Pensive Ibex bij het intreden van overmacht al gedeeltelijk aan haar verplichtingen heeft voldaan, of slechts gedeeltelijk aan haar verplichtingen kan voldoen, is Pensive Ibex gerechtigd het reeds uitgevoerde en/of gemaakte onkosten afzonderlijk te factureren en is de klant/opdrachtgever gehouden deze factuur te voldoen, als betrof het een afzonderlijke overeenkomst.

## Artikel 8. Klachtenregeling

Pensive Ibex doet haar uiterste best om haar diensten zo goed en professioneel mogelijk te leveren. Eventuele klachten over de geleverde diensten of prestaties dienen binnen de 7 (zeven) dagen na ontvangst van de factuur per aangetekend schrijven overgemaakt te worden aan Pensive Ibex. Na deze termijn komt het bezwaar niet meer in aanmerking voor behandeling en wordt de Klant/opdrachtgever geacht in te stemmen met de wijze waarop de dienstverlening is verlopen. Klachten worden niet behandeling genomen wanneer de Klant/opdrachtgever of derden iets aan de dienstverlening hebben toegevoegd, weggelaten of aangepast of door ongeoorloofd gebruik door de klant/opdrachtgever.

## Artikel 9. Garanties

Pensive Ibex verplicht zich om zijn best te doen om zijn contractuele verplichtingen na te komen. Pensive Ibex biedt geen uitdrukkelijke of impliciete garanties met betrekking tot de goederen of diensten die zij levert, inclusief garanties voor geschiktheid voor een specifiek doel, resultaten of verkoopbaarheid en eventuele software wordt aan de klant geleverd zonder enige garantie en zoals het is.

Wanneer een geleverd goed of dienst als slecht werkend wordt gewaand, zal de klant/opdrachtgever zich verbinden tot het actief meewerken aan alle onderzoeken die Pensive Ibex nodig acht om de oorzaak ervan te achterhalen. De klant zal alle maatregelen treffen om relevante data/bewijs veilig te stellen.

Pensive Ibex kan enkel aansprakelijk zijn voor een gebrek in het geleverde goed of dienst indien dit gebrek bestond op het moment van de (op)levering en het zich manifesteert binnen een termijn van 2 maanden gerekend vanaf het moment van (op)levering. Een gebrek geeft de klant geen recht op een schadevergoeding, hij heeft enkel recht op een kosteloos herstel of vervanging van het geleverde goed of dienst, de keuze hiervan wordt bepaald door Pensive Ibex. Indien het niet mogelijk is om het gebrek te herstellen of een vervanging aan te bieden, wegens welke reden dan ook (inclusief het buiten proportie zijn van een optie) is de klant enkel gerechtigd om een gepaste prijsvermindering te eisen.

## Artikel 10. Aansprakelijkheid

Pensive Ibex is enkel aansprakelijk voor schade die het directe en aantoonbare gevolg is van een aan haar toerekenbare tekortkoming. Pensive Ibex kan niet aansprakelijk gesteld worden voor enige gevolgschade of indirecte schade of verlies, verlies van gegevens, herstel van gegevens, (gederfde) winst, inkomsten, omzet of andere financiële of commerciële verliezen, ongeacht of deze voortvloeien uit de niet-naleving van zijn verplichtingen. Pensive Ibex is ook niet verantwoordelijk voor schade door vertraging, schade geleden door handelingen of het niet uitvoeren van handelingen die niet enkel en direct aanwijsbaar zijn aan Pensive Ibex. De klant/opdrachtgever is verantwoordelijk om de nodige maatregelen te treffen zodat de integriteit, veiligheid en onderhoud van alle door Pensive Ibex geleverde diensten en goederen gegarandeerd kan worden.

Alle klachten of opmerkingen in verband met de geleverde prestaties moeten, binnen de 7 (zeven) kalenderdagen na de ontvangst van de factuur schriftelijk gemeld worden. De formulering van een klacht of opmerking ontslaat de klant in geen enkel geval van zijn betalingsverplichtingen. Het in ontvangst nemen van een klacht door Pensive Ibex kan door de klant niet worden beschouwd als een teken dat Pensive Ibex de klacht tijdig of terecht acht.

In geval er zich gebreken voordoen en deze tijdig worden gemeld, heeft Pensive Ibex de keuze om de gebreken te herstellen conform de opdracht of hiervoor een schadevergoeding te betalen.

De schadevergoeding waartoe Pensive Ibex op basis van de overeenkomst aansprakelijk kan zijn, wat ook de oorzaak, de aard of het voorwerp van de vordering is, zal maximaal 20 % van de gefactureerde waarde van de offerte bedragen. In geval de klant/opdrachtgever aanspraak meent te kunnen maken op zulk een vergoeding dient hij de gebreken en zijn schade op tegensprekelijke wijze te bewijzen. Het is hem niet toegelaten de betaling van openstaande facturen in te houden of uit te stellen.

Voor de technische realisatie wordt door Pensive Ibex een beroep gedaan op de meest aangewezen technieken in functie van het project. Pensive Ibex kan evenwel niet aansprakelijk gesteld worden voor het (tijdelijk) uitvallen of eventueel disfunctioneren van het systeem. Pensive Ibex is niet verantwoordelijk voor links naar sites of software(toepassingen) die beheerd worden door derden en gehanteerd worden in functie van de opdracht. Pensive Ibex oefent geen enkele controle uit over de voorgenoemde websites of softwaretoepassingen en aanvaardt geen enkele aansprakelijkheid met betrekking tot de inhoud ervan. De opname van links betekent niet dat Pensive Ibex de elementen goedkeurt die deze sites/toepassingen bevatten, en impliceert niet noodzakelijk een samenwerking tussen Pensive Ibex en de eigenaars van deze sites/toepassingen.

Incorrecte gegevens of tekortkomingen op de site of software(toepassing) of dienst geven geen recht op een financiële compensatie. Pensive Ibex is niet verantwoordelijk t.a.v. gebruikers of derden voor mogelijk geleden directe, indirecte, incidentele schade, winstderving of voor eender welke schade veroorzaakt door haar nalatigheid of vergetelheid in het verschaffen, compileren, monteren, schrijven en interpreteren van informatie.

Pensive Ibex is evenmin aansprakelijk voor:

- schade ontstaan ten gevolge van publicaties op of het gebruik van social media-accounts waarop Pensive Ibex toegang heeft;
- schade of moeilijkheden veroorzaakt door computervirussen edm. In geval van beschadiging in de software van de klant/opdrachtgever ten gevolge van het gebruik van door Pensive Ibex bewerkte bestanden, is Pensive Ibex enkel aansprakelijk in geval van opzet of grove nalatigheid;
- onleesbaarheid, slechte staat of onbruikbaarheid van de drager, het formaat van de drager en/of de software;
- de inhoud, de onjuistheid, de onduidelijkheid of eventuele ondubbelzinnigheid in de diensten, de teksten of de informatie van de klant/opdrachtgever, in de brondocumentatie die de klant meestuurt of voor eventuele schade die uit het gebruik van deze teksten, informatie of diensten voortvloeit;
- schade als gevolg van plagiaat in hoofde van de klant/opdrachtgever, die naar Pensive Ibex teksten doorstuurt die de auteursrechten van derden kunnen schenden, met als doel deze door Pensive Ibex te laten verwerken in de vormgeving;
- schade als gevolg van verlies, vernietiging of beschadiging van documenten, brochures, papieren of andere informatiedragers zoals usb-sticks of dvd’s, die de klant ter beschikking heeft gesteld van Pensive Ibex voor de goede uitvoering van opdracht. De verzending ervan gebeurt steeds voor rekening en risico van de klant;
- voor schade of verlies van de voorwerpen die noodzakelijk zijn voor het realiseren van de opdracht;
- voor het bekomen van het akkoord van de houders van auteursrechten, naburige rechten, afbeeldingrechten, merkenrechten, wier werken, afbeeldingen of merken afgebeeld worden;
- voor enig uitstel of annulering van een opdracht die te wijten is aan te late levering door de klant of diens onderaannemer van een product of aan de stiptheid of foutief gedrag van deze laatsten;
- schade ontstaan ten gevolge van het gebruik van informatietechnologie en moderne communicatiemiddelen zoals e-mail, internet, etc;
- de inhoud of andere kenmerken van hyperlinks op de website van Pensive Ibex die verwijzen naar websites of webpagina’s van derden of daar op een andere manier naar verwijzen.
- schade voortgekomen uit ongeoorloofd gebruik van de software(toepassingen) door de klant/opdrachtgever en/of niet adequaat voorzien dan wel toepassen van beveiliging conform de stand van de techniek en zoals de vigerende wetgeving voorziet.
- wijzigingen, toevoegingen uitgevoerd door de klant/opdrachtgever en/of derden, andere dan Pensive Ibex
- (tijdelijke) onbeschikbaarheid of verlies van data gedurende deze tijdelijke onbeschikbaarheid, noch voor schade ten gevolge van acties door derden die deze voorziene beveiliging proberen te omzeilen. Tenzij anders overeengekomen voorziet de Klant/opdrachtgever in een veilige omgeving van de software(toepassing) of dienstverlening.
- Pensive Ibex is niet aansprakelijk voor enige directe of indirecte schade waarvan het in deze voorwaarden haar aansprakelijkheid niet uitdrukkelijk heeft bepaald. De klant vrijwaart Pensive Ibex voor elke vordering van derden, ook na de beëindiging van de overeenkomst. Wat de diensten afkomstig van derde leveranciers betreft, aanvaardt Pensive Ibex geen aansprakelijkheid boven of anders dan de aansprakelijkheid die de derde leveranciers bereid zijn te aanvaarden voor hun producten of diensten.

## Artikel 11. Gebruiksrechten en intellectuele eigendom

De klant/opdrachtgever zal zich ervan weerhouden de diensten te gebruiken of doen gebruiken voor onrechtmatige handelingen, het plegen van strafbare feiten en/of voor handelingen die in strijd zijn met de algemene voorwaarden.

De klant mag geen processen of handelingen toepassen, waarvan hij redelijkerwijze kan vermoeden dat dit Pensive Ibex en/of klanten van Pensive Ibex hindert of het gebruik van diensten nadelig beïnvloedt.

In geval de klant/opdrachtgever materiaal op de door Pensive Ibex ontwikkelde website of andere software(toepassing) plaatst of aan Pensive Ibex aanlevert met het doel dit op de website of andere software(toepassing) te plaatsen of erin te verwerken, garandeert zij over alle rechten, inclusief reproductierechten, te beschikken van het materiaal (zoals o.a. teksten, vertalingen, documenten, foto’s, video’s, grafische elementen, enz…).

De klant/opdrachtgever blijft te allen tijde eigenaar van het door hem aangeleverde materiaal (teksten, fotos’s, enz.). Bij beëindiging van de samenwerking wordt dit materiaal (ev. in gewijzigde vorm, indien dit noodzakelijk was voor de realisatie van het project) terug aan de klant/opdrachtgever bezorgd.

Het aanbieden van seksueel getinte inhoud die verboden wordt door het Belgisch recht zal in geen geval aanvaard worden door Pensive Ibex. Bij vaststelling van inbreuk op deze richtlijn zal onmiddellijk overgegaan worden tot het blokkeren van de toegang van de klant tot deze gegevens en verwittiging van de bevoegde instanties. Eenzelfde geldt voor haatdragende, vulgaire, racistisch getinte, etnisch onverantwoorde, discriminerende of ander tot deze noemer behorend materiaal.

Het verzenden van massa e-mail via een Pensive Ibex software(toepassing), dienst, server of een e-mailadres dat beheerd wordt via Pensive Ibex is ten strengste verboden.

Klant/opdrachtgever is eveneens strafbaar als massa e-mails worden verzonden via een externe server of software(toepassing) maar die links bevatten naar software(toepassingen), servers, dienst of dergelijke van Pensive Ibex. Bij vaststelling van activiteiten ingaand tegen deze regels zal de betrokken account onmiddellijk worden afgesloten.

Algemeen verboden activiteiten hebben betrekking op misbruik van de aangeboden software(toepassing), servers, infrastructuur zowel ten nadele van Pensive Ibex als van derden. Het is bijgevolg ten strengste verboden om:

- Gebruik te maken van de Pensive Ibex software(toepassing), dienst, product, servers voor de verspreiding van software met als enig doel schade te berokkenen aan derden waaronder virussen, trojan horses, programmeercode met als doel gegevens te wissen of te beschadigen, hardware te beschadigen of vernietigen of meer in het algemeen de aangeboden diensten te beschadigen.
- Denial-of-service attacks te lanceren op Pensive Ibex software(toepassingen), dienst, servers of gebruik te maken van Pensive Ibex software(toepassingen), dienst, servers e.d. voor het lanceren van DoS attacks.
- Software, scripts of andere inhoud aan te bieden via software(toepassingen), dienst, servers, e.d. van Pensive Ibex die een dermate hoog verbruik van systeembronnen tot gevolg hebben, waaronder bijvoorbeeld CPU gebruik, geheugen gebruik, netwerkbronnen, …
- Poortscans te lanceren op tenzij de expliciete en schriftelijke toestemming daartoe gegeven is door Pensive Ibex zelf, bijvoorbeeld in het kader van een security audit van een server.
- De diensten te gebruiken om e-mail adreslijsten aan te leggen met als doel het verzenden van massa e-mails.
- De diensten te gebruiken om schade te berokkenen aan het imago en de reputatie van Pensive Ibex. Pensive Ibex zal bij een vaststelling van een overtreding op de hierboven opgesomde onderwerpen de betrokken klant/opdrachtgever verwittigen en, naargelang de aard van de overtreding, overgaan tot één of meerdere van de volgende acties:
- De dienstverlening naar de betrokken klant voor onbepaalde tijd stopzetten
- De dienstverlening naar de betrokken klant definitief beëindigen
- Additionele kosten en boetes aanrekenen
- De betreffende inhoud verwijderen
- Alle nodige stappen zetten om een einde te maken aan het misbruik.

Alle eigendomsrechten, van welke aard dan ook op werken, goederen of diensten die eigendom zijn van, gebruikt worden of gecreëerd zijn door Pensive Ibex, haar werknemers, consultants of onderaannemers in het kader van de uitvoering van de overeenkomst (inclusief software, materiaal, technologie, vaardigheden, vakkennis en informatie over het gebruik ervan) blijft exclusief eigendom of in gebruik van Pensive Ibex en/of zijn licentiegevers, afhankelijk van de situatie. De levering van goederen en/of diensten door Pensive Ibex aan de klant houdt geen enkele overdracht in van enig zulk recht. De vergoedingen die door de klant betaald worden, betreffen geen betaling voor overdracht van enig zulk recht.

De inzichten en data die door Pensive Ibex vergaard worden tijdens de uitvoering van de Overeenkomst, kunnen, tenzij anders overeengekomen, aangewend worden voor publicatie, exploitatie en publiek gebruik, zonder dat de persoonsgegevens verkregen via de klant/opdrachtgever kenbaar worden gemaakt.

De diensten/producten van Pensive Ibex worden enkel verstrekt voor het overeengekomen gebruik. De klant/opdrachtgever mag deze niet, noch geheel noch gedeeltelijk, ter beschikking stellen, doorverkopen, verhuren of proberen te herverkopen of herverhuren aan eender welke derde partij, tegen eender welke vergoeding tenzij vooraf uitdrukkelijk en schriftelijk overeengekomen met Pensive Ibex.

Tenzij anders overeengekomen behoudt Pensive Ibex het recht om een door haar ontwikkelde software(toepassing) aan te bieden en ter beschikking te stellen aan derden, zelfs indien deze is voortgekomen uit een opdracht overeengekomen met klant/opdrachtgever.

Gebruikslicenties van Pensive Ibex of gebruikslicenties van een derde partij aangeleverd via Pensive Ibex aan de klant/opdrachtgever, geven de klant/opdrachtgever enkel het recht om deze te gebruiken zoals vermeld wordt in de voorwaarden van deze gebruikslicentie.

In het geval dat er toch een uitdrukkelijke en schriftelijke overdracht van een eigendomsrecht is overeengekomen tussen de partijen, blijft Pensive Ibex alle rechten behouden totdat de klant/opdrachtgever aan al haar verplichtingen t.o.v. Pensive Ibex heeft voldaan. Alle risico’s in tussentijd zijn evenwel ten laste van de klant/opdrachtgever.

De voor of na de totstandkoming van de overeenkomst aan de klant/opdrachtgever ter hand gestelde documenten zijn auteursrechtelijk beschermd en blijven eigendom van Pensive Ibex, tenzij uitdrukkelijk anders werd overeengekomen. Zij mogen zonder toestemming van deze laatste niet door de klant worden gebruikt, gekopieerd, vermenigvuldigd, doorgegeven aan of ter kennis gebracht van derden.

De Klant/opdrachtgever is zelf verantwoordelijk voor de bewaring van aangekochte softwarelicenties en voor de activatie van Producten, ook indien er een onderhoudscontract van toepassing is. Pensive Ibex is niet verantwoordelijk voor verloren licenties of schade die wordt veroorzaakt door niet-werkende Producten. Pensive Ibex is niet verantwoordelijk voor data opgeslagen op harde schijven van de klant, noch voor back-ups of back-upsystemen.

## Artikel 12. Geheimhouding en gegevensbescherming

Door contactname met Pensive Ibex (vb. e-mail) staat de klant toe dat kan worden overgegaan tot verwerking en het gebruik van de persoonsgegevens (naam, e-mailadres, adres, telefoonnummer, financiële gegevens) voor doeleinden van administratie in het klantenbestand, het beheer van bestellingen en facturen, het uitvoeren van de opdracht, het opvolgen van solvabiliteit. De verwerking van deze gegevens is noodzakelijk voor het eventueel afsluiten van een overeenkomst en/of de uitvoering van de overeenkomst en zal niet voor andere doeleinden worden aangewend.

Alle informatie waarvan zij weet of kan aannemen dat ze vertrouwelijk zijn, verkregen op gelijk welke wijze, in gelijk welke vorm zal door alle partijen behandeld worden als strikt vertrouwelijk en deze niet bekend maken aan derde partijen zonder hier voorafgaand uitdrukkelijk schriftelijke toestemming te hebben gekregen van de andere partij. Deze geheimhouding strekt zich ook uit tot na de beëindiging van de opdracht.

Tenzij uitdrukkelijk schriftelijk anders overeengekomen met Pensive Ibex, zal de Klant/opdrachtgever in geen geval vertrouwelijke informatie (als zodanig aangeduid of die redelijkerwijs als vertrouwelijk moet worden beschouwd) of informatie die eigendom of onder de controle is van Pensive Ibex, bekend maken of meedelen aan derden op straffe van een schadevergoeding die forfaitair wordt vastgesteld op 1.000 euro als minimale vergoeding, zonder afbreuk te doen aan een eventueel hogere vergoeding voor meerdere bewezen schade.

Pensive Ibex draagt zorg voor een gepast administratief, technisch en fysiek veiligheidsbeleid, waarbij de persoonsgegevens van de klant/opdrachtgever en persoonsgegevens verkregen door samenwerking met de klant/opdrachtgever worden beschermd tegen toevallige, onwettige of ongeoorloofde vernietiging, verlies, wijziging, toegang, onthulling of gebruik.

De klant is verantwoordelijk en aansprakelijk voor ieder gebruik van de geleverde diensten, onder meer de vertrouwelijkheid en het gebruik van zijn toegangscodes, e-mailadressen,…

Binnen de uitvoering van de Overeenkomst kan er op één of meerdere momenten een overdracht van persoonsgegevens plaatsvinden tussen Pensive Ibex en de Klant/opdrachtgever. De Klant/opdrachtgever verklaart dat zij alle nodige maatregelen onderneemt om GDPR-compliant te werk te gaan in het bewaren, beveiligen en bewerken van de overgedragen persoonsgegevens. Pensive Ibex heeft op elk moment het recht de ondernomen maatregelen te controleren en het project on hold te zetten wanneer zij kennis krijgt dat niet alle procedures verlopen volgens de vereisten van de GDPR-verordening.

Pensive Ibex treedt enkel op als een “verwerker” van persoonsgegevens die worden aangeboden door de klant. De klant blijft verantwoordelijk voor deze gegevens. De klant is ook verantwoordelijk om ervoor te zorgen dat de instructies die aan Pensive Ibex gegeven worden niet in strijd zijn met enige relevante wetgeving toepasbaar op deze gegevens.

Pensive Ibex kan in (technische) logging voorzien. Dit om een optimale dienstverlening te kunnen garanderen (o.a. bij bug fixing, problemen en misbruik op te sporen).

Indien de Klant/opdrachtgever wenst dat de tussenkomst van Pensive Ibex gedurende de Overeenkomst rechtstreeks in het softwaresysteem van de Klant/opdrachtgever gebeurt, dan dient de Klant/opdrachtgever hiervoor alle voorzorgen te nemen om te voorzien in de beveiliging van persoonsgegevens die verzameld worden door Pensive Ibex. Pensive Ibex kan in geen enkel geval verantwoordelijk gesteld worden voor de werking van haar klanten.

Alle informatie, verkregen op gelijk welke wijze, in gelijk welke vorm zal door alle partijen behandeld worden als strikt vertrouwelijk en deze niet bekend maken aan derde partijen zonder hier voorafgaand uitdrukkelijk schriftelijke toestemming te hebben gekregen van de andere partij.

In bepaalde omstandigheden is Pensive Ibex verplicht om de persoonsgegevens van de klant/opdrachtgever door te geven. Dit komt voor indien de wet, de regelgeving of een juridische procedure Pensive Ibex hiertoe verplicht of wanneer zij hiertoe verzocht wordt door overheidsinstanties in het kader van acties ter handhaving van de wet of indien Pensive Ibex van mening is dat het noodzakelijk is om deze persoonsgegevens van de klant/opdrachtgever door te geven om schade of financiële verliezen te voorkomen, en dit in het kader van een onderzoek naar fraude of andere illegale activiteiten.

Indien van toepassing, gebeuren registraties van domeinnamen steeds op naam van de Klant/opdrachtgever behoudens anders bepaald. Pensive Ibex zal alle redelijk te verwachten inspanningen leveren teneinde een domein zo snel als mogelijk te registreren doch garandeert door de integrale aanvaarding van de aanvraag niet dat het domein nog beschikbaar is op datum van registratie. Opzeggen van een een domeinnaam of abonnement kan ten laatste tot uiterlijk 6 weken van de vervaldatum, anders worden deze geacht te zijn verlengd met één (1) jaar. Pensive Ibex kan op generlei wijze aansprakelijk gesteld worden voor enige schade veroorzaakt door gebreken. In het bijzonder, doch niet limitatief, is Pensive Ibex niet verantwoordelijk voor schade aan data, schade aan software, schade aan gegevensdragers, inkomstenderving, inkomstenderving door netwerk en/of stroom uitval enz.

De mogelijkheid van registratie van een domeinnaam wordt bepaald door nationale en internationale regels. Pensive Ibex biedt geen garantie dat de gewenste domeinnaam geregistreerd zal kunnen worden, zelfs indien blijkt dat op het moment van de vraag van de klant de domeinnaam nog beschikbaar is. Voor wat de .be-domeinnamen betreft verklaart de klant/opdrachtgever zicht uitdrukkelijk akkoord met de algemene voorwaarden voor eindgebruikers vastgelegd door DNS vzw (te raadplegen op de website www.dns.be).

Bij registratie van internetdomeinnamen is Pensive Ibex verplicht om de naam, bedrijfsnaam, adres, e-mailadres, telefoon- en faxnummer, de start- en vervaldatum van de registratie en de bijhorende nameserverinformatie door te geven aan de organisatie die de domeinextensie beheert. Deze informatie is publiek toegankelijk via het WHOIS protocol en via sommige websites. De publieke aard van deze informatie is eigen aan de werking van de domeinnaamprocedures en valt volledig buiten de bevoegdheid van Pensive Ibex voor wat betreft het eventuele gebruik door deze organisaties of derden van deze informatie.

Het bestaan van de overeenkomst tussen de klant/opdrachtgever en Pensive Ibex is niet confidentieel. Pensive Ibex mag het bestaan van de overeenkomst bekend maken aan derden voor publiciteit- en andere commerciële doeleinden.

Tenzij expliciet anders bedongen, verklaart de Klant/opdrachtgever zich akkoord dat haar bedrijfsnaam en het logo en eventueel de persoonlijke naam van de vertegenwoordiger(s) van de Klant/opdrachtgever gebruikt kunnen worden voor promotionele doeleinden (zoals publicatie op de website van Pensive Ibex).

## Slotbepalingen

Deze algemene voorwaarden gelden vanaf 20 juni 2024.

Deze algemene voorwaarden en andere contractuele afspraken tussen Pensive Ibex en de klant/opdrachtgever zijn onderworpen aan Belgische wetgeving. In geval van geschillen zijn de rechtbanken van Antwerpen, afdeling Hasselt bevoegd.

Deze algemene voorwaarden doen geen enkele afbreuk aan de uitoefening door Pensive Ibex van alle andere aan haar toekomende wettelijke of contractuele rechten.Indien enige clausule of bepaling van de Voorwaarden verboden, nietig, of niet afdwingbaar zou zijn, blijven de andere clausules en bepalingen van de Voorwaarden alsook de voorwaarden zelf geheel van kracht tussen Partijen. Bovendien komen Partijen nu reeds overeen de verboden, nietige of niet-afdwingbare clausule of bepaling te zullen vervangen door een geldige bepaling die zoveel als mogelijk aansluit bij de verboden, nietige of niet-opeisbaar verklaarde clausule of bepaling. Het in gebreke blijven door een partij om haar rechten onder deze Voorwaarden af te dwingen zal niet als een afstand van dit recht beschouwd worden noch in enige mate de rechten van de andere partij uitbreiden of wijzigen.

Pensive Ibex behoudt zich het recht voor haar algemene voorwaarden op ieder moment te wijzigen en zal de Klant/opdrachtgever hiervan tijdig op de hoogte stellen. Bij gebrek aan expliciete vraag of weigering binnen de 8 kalenderdagen gaat Pensive Ibex ervan uit dat de Klant/opdrachtgever akkoord is met de gewijzigde algemene voorwaarden.
